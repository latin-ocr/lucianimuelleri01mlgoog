‘-ee-

Sermone haud infrequenter utitur scabro ac saepius dif-
ficili, insita temporibus eius pravitate, qui ne simplicissimas
quidem res sine tricis verborum possent enuntiare.

Neo vero metri delectus satis aptus, quem praeisse ei
notum est Socratem, cuius initium logi Aesopei disticho ex-
pressum servavit Diogenes Laertius. '

Multum tamen est lectitatus in scholis medii aevi Avi-
anuS, quibus et alii ultimorum imp. Rom. saeculorum scri-
ptores haud raro tractabantur. Sed eius in locum pridem
successit Phaedrus, quamquam ille secutus Babrium ab omni
obscaenitate abstinet.

Dolendum autem, quod scriptor quantumvis mediocris
nondum ita tractatus est a criticis, ut novae eius carminum

editionis desiderio nullo teneamur. Certe Lachmannum in .

recensione harum fabularum, quam publicavit Berolini a. 1845,
solita destituit felicitas, atque adeo nullum auctorem Latinum
minore cum successu temptatum ab eo existimo quam Avia-
num. Saepe quippe metricae huius auctoris, interdum etiam
sermonis Latini leges violavit aut sensus corrupit carminum
(notavi has potissimum eius coniecturas, quas Ribbeckii esse
quam Lachmanni citius persuadebis animo tuo: 16, 173 22,
153 23, 13 28,12; 35,1; l, l, 7,14; 14, 103 25, 33 39,
12), atque adeo his terve, non saepius nativae ac totiens alibi ,
probatae sollertiae documentum edidit. Froehneri editione
quae prodiit Lipsiae ante duodecim annos praeter codicum
bonorum lectiones cum diligentia collectas nihil bonae frugis
continetur. Fuerat pridem mihi animus etiam edendi carmina
Aviani, nisi graviorum negotiorum obstitisset multitude. In
hos usus, cum versarer Lugduni Batavorum, excussi codicem
Vossianum ex libris qui vocantur in quarto nr. 86, saeculo
nono scriptum, sed exiguo cum fructu. Etenim libri ex Coe·
nobio S. Germani, quem P littera signat Froehnerus, tam
similis est, ut aut Parisinum ex Lugdunensi aut potius utrum·
que ex eodem archetypo descriptum esse existimem. Etiam
in cod. Voss. form. oct. 15 saec. XIII scripte, eodem, qui
praeter alia multa Nilantianas paraphrases exhibet, prostant
fabulae Aviani. Ex hoc notavi bis lectionem meliorem cete-

rorum librorum testimoniis. Nam 6, 1 firmatur eo Neveleti
Ιι. Mueller, De Phaedri ct Arlani fabulis. 3

 

